# Улюбленець

## Глава перша. Дім.

Аші закінчила хазяйнувати у вітальні, обтрусилася від пилу, задумливо підійшла до вікна і сіла на підвіконні. На вулиці був тихий та заспокійливий літній день. Сонячні промені мерехтливо пробивалися крізь поодинокі хмаринки і красиво підкреслювали одиноку осику що росла на пагорбі. Легкий вітерець колихав некошений луг. І навіть Великий Ліс на обрії, що завжди трохи лякав, та всім своїм видом застережував що зайве в нього краще не суватися — виглядав майже привітним і домашнім. Аші із сумом подивилася на стару занедбану ґрунтовку що вела до будинку — кущі реп'яшнику вже майже сховали її під своїм листям, проте ще де-інде дорога пробивалася назовні, нагадуючи про часи коли по ній було кому їздити. Але люди давно забули про це місце — хтось поїхав, хтось пішов. Останній гість був мабуть майже півтора роки тому — місцевий фермер Семуель. Його сім'я жила десь за пів години вже декілька поколінь. Діти, двійнята: Ліза та Стефан, Аші їх дуже любила — давно виросли і поїхали з острову. Дружина померла від хвороби кілька років тому. Семуель… Аші не знала що трапилось з Семуелєм. Того запізнього вечора він заїхав в гості, але навіть не заходив. Просто віддав ключі від будинку, попрощався, і не відповівши на жодне питання — поїхав. На всю округу вони залишились вдвох — з її домашньою улюбленкою Тіною. До початку цього літа.

Аші дивилася на тіні від реп'яшнику, ніби сподіваючись побачити Тіну. Потім струхнула головою — Тіна не прийде. Вже декілька місяців як вона пішла і не повернулась. Звісно і до цього бувало що Тіна пропадала на день, два, декілька разів — навіть майже на тиждень. Але вона завжди поверталась. І завжди зразу бігла до Аші — ластилася до неї, щось говорила — розповідала де вона була, що робила і як за нею сумувала. Звісно, Аші робила вигляд що розуміє все-все що Тіна їй каже, та в свою чергу говорила що теж дуже-дуже сумувала і просила більш так не робити. Мабуть, зі сторони, цей діалог між кішкою і дівчиною виглядав трохи кумедно, але, якщо подумати: коли поживеш разом стільки років — щоб спілкуватися і слова особливо не потрібні. З ними просто іноді простіше. Та й зі сторони дивитися не було кому.

Але того разу Тіна пішла й не повернулася. Аші безплідно кожен вечір чекала її біля дому, бігала шукала по навколишнім полям, навіть одного разу дійшла до Великого Лісу — Тіни й сліду не було. Надія знову її побачити згасала повільно, але незворотно — Аші, при всій своїй романтичній натурі, була реалісткою. Хоча іноді, як от сьогодні, їй хотілось посидіти на підвіконні, і пороздивлятися околиці, уявляючи як з-за повороту несподівано вийде Тіна і побіжить до неї.

Сонце поволі йшло по небосхилу — день добігав краю, тіні почали подовжуватись та рожевіти, поодинокі хмаринки перетворилися на красиву стелю з купчастих гір. Аші розплющила очі і почала дивитись на захід сонця. Сон ще не до кінця відпустив її, але вона вже не пам'ятала що їй наснилось, розуміла тільки що щось приємне. Але сон потроху відходив, і з ним почало зникати й солодке відчуття спокою і щастя. Вона знову подивилась на вулицю — тінь від реп'яшнику майже повністю поховала дорогу. Аші зітхнула, хильнула головою, збиваючі залишки сну, та перевела погляд в середину будинку. «Це все — щось з минулого життя» — мимоволі подумала вона. Від цієї думки на душі зразу пусто, але… спокійно. «Це все — щось з минулого життя» — тепер вона це промовила в голос. 

— Бувай. — сказала Аші будинку і подивилася на двері.

![Парк](./pictures/01.Sunset.jpg)

## Глава друга

Інтуіція — дуже корисна штука. Особливо коли вона працює. Корабель котрий Аші вибрала щоб дістатися континенту явно доводив: цього разу Ашіна інтуіція пасла задніх. Аші примостилася на передній банці і у розпачі дивилася на море. У повітрі стояла повна тиша. Полуденне сонце не давало й найменшого шансу знайти тінь. Позаду скрипнула палуба — до неї підійшов капітан. 

— Я тебе попереджав: нема чого тобі тут робити. Механік сказав — мотору кінець, тепер він коштує не більш ніж іржа з котрої він зроблений. Рятувальники будуть за день чи два: ми живі, а в них сієста на всі вихідні. Поспішати не збираються, ледацюги.

